---
layout: post
title:  "Raziqin - In memory (1992-2017)"
date:   2017-10-06 16:42:08
---

Raziq....

Aku ambil masa untuk luahkan apa aku rasa, part of aku masih tak percaya apa yang terjadi. Tapi, aku terpaksa akur dengan takdir Tuhan, yang kau dah takde Raziq. Aku terpaksa akur yang kenangan kita di dunia ini telah pon berakhir dengan kematian kau. Yang tinggal hanyalah kenangan yang lepas.

Raziq,

Aku minta maaf salah silap aku pernah ada kat kau. Aku minta maaf for things I should have done more and better. Aku minta maaf sangat Ziq. Kau nak sangat belajar banyak benda pasal programming dari aku, kau nak berjaya, nak banggakan mak ayah kau. Aku ajar kau, tapi aku definitely could do a lot more Ziq. Banyak sangat aku nak share ngan kau. Aku nak kau tau, mama and abah sangat bangga dengan kau. Intan, Haqeem, Shazani, Luqman, Ikhwan sangat respect kau. Kawan kawan sangat admire dengan kau. Even orang yang tak kenal kau semalam datang tahlil pon sangat kagum ngan kau. Jauh di benak hati kami, arwah pasti orang yang hebat, pemergiannnya dihadiri sebegitu ramai orang. Allah sambut kau bukan dengan sambutan biasa biasa. Allah sayang kau Ziq.

Raziq,

Kita sekolah sama sama dari kecik Ziq. Lepas sekolah kebangsaan pagi, kita pergi sekolah agama petang. Lepas sekolah agama petang, kita main taman. Naik van sama sama, transit Tadika Seri Ayu sama sama, mandi sama sama. Balik sekolah kau carry aku naik basikal. Kangaroo stand hilang, kau suruh aku duduk kat handle. Kau tak pernah complain Ziq. Kau buat apa je untuk aku Ziq. Terima kasih Ziq.

Raziq,

Kita nak masuk RMC sama sama. Kau tau aku bukan athletic macam kau. Kau ajak aku jogging petang petang. Aku tak suka lari Ziq. Kau kasi aku semangat lari sama sama dengan kau. Kau ikut pace aku yang macam siput. Kau tak ejek aku. Kau push aku sampai lah aku fit dapat pecut kau. Aku terkilan pagi kau terkeluar dalam pemilihan RMC tu. Kita lepas ujian fizikal sama sama Ziq. Kau lah yang kasi semangat kat aku, tapi kau tak dapat lepas stage ujian IQ. Kau peluk aku, kau cakap jangan sia sia kan, kau cakap kau tau aku boleh. Tiap kali cuti kau kasi aku semangat cakap aku boleh. Terima kasih Ziq.

Raziq,

Kau always cakap yes bila aku ajak kau teman aku makan. Bila aku duduk sorang dekat rumah time mak aku dekat Jeddah, setiap malam aku makan luar. Setiap malam kau teman aku makan Ziq.  Kau penat macam mana pon, kau akan amik aku kat LRT bila aku takde duit nak balik naik Uber. Kau tak pernah mintak apa apa balasan Ziq. Kau dengar je aku lepaskan apa apa aku stress pasal hidup. Pasal benda random. Kita cerita pasal masa depan. Macam mana nak jadi kaya. Kita cerita pasal impian kita Ziq.

Raziq, 

Kau banyak jaga aku Ziq. Kau cakap no dekat benda benda tak betul. Kau ingatkan aku. Kau cakap aku ada masa depan, kau suruh aku fikir masa depan. Sebatang rokok pon kau tak kasi aku sentuh. Kau jaga aku Ziq. Terima kasih Ziq.

Raziq, 

Kau baik sangat Ziq. Terngiang ngiang kau jerit Man Man panggil aku dari luar rumah. Satu family aku ingat dan kenal kau Ziq. Mak ayah aku tak pernah risau kalau aku cakap aku keluar dengan kau. Diorang tahu diorang percaya kau, sebab semua tau kau baik Ziq.  Even kalau aku terlupa cakap dengan family aku balik lambat, kau cari aku Ziq. Kau taknak family aku risau. Kau tolong family aku. 

Raziq,

Kau sangat hardworking Ziq. Kau tak mengeluh. Kau buat apa je untuk hidup. Kau tak kira orang cakap apa asalkan rezeki halal. Kau bela tikus, kau bela arnab, kau cuci rumah, kau drive Uber, kau jual surat khabar lama, kau buat segala jenis benda Ziq. Asalkan kau dapat duit sendiri tak susahkan mak ayah. Kau hebat Ziq.

Raziq, 

Ramai sangat datang nak jumpa kau. Semua cakap benda baik baik kat kau Ziq. Semua sayang kau Ziq. Aku tau, Tuhan pon sayang kau. Kau rehat lah Ziq. Dah lama kau kerja keras.  Dah lama kau berkorban tolong orang, bahagiakan orang kau jumpa. Semoga Allah ampunkan dosa, limpahkan belas kasihan, dan tempatkan kau di kalangan orang soleh di syurga tertinggi. Amin

Raziq, 

Kau selalu cakap nak jadi macam aku. Nak boleh buat programming mcm mcm. Tapi kau tatau, aku yang sebenarnya nak jadi macam kau Ziq. Kau kuat. Kau independent.  Kau bertanggungjawab. Kau penyayang. Kau lah antara lelaki paling aku admire sepanjang hidup aku. Aku menyesal aku tak cakap ni waktu kau hidup Ziq. 

Raziq,

It was an honor untuk berpeluang usung jenazah kau, mandikan jenazah kau, solatkan jenazah kau kat depan, kambus kubur kau, siram kubur kau. Kau dah takde, tapi kau masih buat baik kat aku Ziq. Terima kasih Ziq. 

Raziq, 

Aku barai teruk Ziq. Aku sayang kau. Aku rindu kau. Tak dapat aku tulis semua. Apa aku tulis ini hanyalah untuk aku luahkan perasaan sebelum aku teruskan hidup Ziq. Kita jumpa lagi disana k? Terima kasih Ziq for everything. Banyak sangat kenangan kita. Disinilah pengakhirannya. 16 tahun persahabatan di dunia ini

In memory, 

**Allahyarham Shahirul Raziqin Bin Rahmah**

**6/6/1992 @ 11.05 AM - 6/10/2017 @ 11.00 AM**

Tulus ikhlas, 
Luqman Wom






